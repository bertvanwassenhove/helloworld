WAAROM DIT BOEK?

Ongeveer twintig jaar geleden stapte ik het bureau van mijn baas bin- nen bij mijn toenmalige werkgever Samsonite. Ik was al een tijdje bezig met het exploreren van iets nieuws dat ‘internet’ heette. “Of we daar  met ons bedrijf ook niet actief moesten op worden?”, luidde de vraag. “En of ik daar eens kon naar kijken en een projectie opzetten.” Een jaar later ging de eerste website van Samsonite online, nog voor onze Ameri- kaanse collega’s het fenomeen goed en wel ontdekt hadden. Ik was fier. Het was geen parcours zonder hindernissen, want een website bouwen doe je niet alleen. De vicepresident voor IT en logistiek vroeg zich af
of het niet beter was om dat budget te investeren in de bedrukking van een paar extra vrachtwagens, want op dat internet zat toch niemand. Dat was toen een relevante opmerking. De communicatiedirecteur zag er wel wat in, maar had geen idee hoe eraan te beginnen, dus vond ze het best fijn dat ik daar mijn tijd wilde insteken. Vervolgens begon de zoektocht naar een websitebouwer, de content, de hosting, de wettelijke aspecten … Het registreren van een webadres moest toen nog gebeuren met een brief aan professor Verbaeten, ondertekend door de CEO. Toen was het allemaal nieuw en complex, maar vergeleken met de normen van vandaag was dat een fluitje van een cent. Vandaag staat de digitale marketeer voor een veel complexere uitdaging. Er zijn tal van digitale kanalen bijgekomen: mobiele websites, YouTube, zoekmachineadver- tenties, e-mailmarketing en zeker niet te vergeten de sociale media. Wie vandaag met digitale marketing bezig is, zal al die kanalen moeten leren kennen en begrijpen en vervolgens kiezen waar tijd en geld in te investeren. Dit boek wil daarin een leidraad zijn.

Wat daar in 1995 begonnen is, is voor mij nooit meer gestopt. Nieuwe digitale fenomenen ontdekken en uitvlooien of ze van waarde kunnen zijn voor een bedrijf, is iets wat mij permanent boeit. En telkens zijn er diezelfde vragen: “Hoeveel mensen gaan we daarmee bereiken? Wat is het risico? Wat brengt het op? Hoeveel werk kost dat in de organisatie? Zijn we er klaar voor? Wie gaat dat onderhouden?” … Een boeiende wereld!

En tijd geleden werd ik na het geven van een uiteenzetting over sociale media aangesproken door een dynamische dame die vroeg of ik mijn kennis ook wilde delen met haar man. Hij runt een KMO en investeert jaarlijks een mooi budget in het internet, maar hij is nog niet actief
op Facebook, dus was de vraag of ik hem eens wilde uitleggen dat hij niet meer mee was … Na een paar gemiste afspraken ging ik dan toch langs bij de man, maar niet zonder eerst even een kijkje te nemen op de website van zijn bedrijf. En dat bleek een reliek te zijn van jaren terug, dat door geen enkele zoekmotor gevonden zou worden. Er was wel een tweede site, die was beter maar werd beheerd door een extern bedrijf  dat alle bezoekers via haar website liet passeren. We praatten twee uur over alle aspecten van digitale marketing en de conclusie was niet te investeren in Facebook, maar wel in een goede website.

De laatste jaren gaat digitale marketing al lang niet meer alleen over websites. Het lijkt zelfs alsof alles nu gebeurt via sociale media. On- der invloed van de media, digitale goeroes allerhande en niet in het minst onder invloed van hun kinderen, vragen beslissingsnemers zich vandaag af of en hoeveel tijd en geld ze moeten investeren in sociale media. Tot er een consultant langskomt die vertelt over de kracht van Google en zoekmachineoptimalisatie. En we hebben toch allemaal een
smartphone, wat is het het belang daarvan voor ons marketingplan? Een digitaal marketingplan is een complexe mix geworden van verschillende kanalen die constant veranderen.

Als gevolg daarvan moeten marketeers hun marketingplan elk jaar opnieuw in vraag stellen. Want er zijn altijd weer nieuwe kanalen en evoluties aan de horizon. Ondernemers en managers hebben het moeilijk om te beslissen waar ze de prioriteit moeten leggen bij het nemen van beslissingen en goedkeuren van budgetten.

In gesprekken met marketeers hoor ik regelmatig: “Ik snap er niet veel van, dus laat ik het over aan mijn reclamebureau.” Of ik ontmoet onder- nemers die zeggen: “Ik kan al die digitale dingen niet volgen, dus doe ik er niets mee.” Voor al die mensen schreef ik dit boek, zodat ze zelf terug gefundeerde beslissingen kunnen nemen over de prioriteiten in hun digitaal marketingplan en hun bestedingen.

<quote>“Dit boek zal je controle geven over het digitale deel van je communicatie.”<\quote>

Digitale marketing is de kinderschoenen de voorbije jaren ontgroeid. Het is vandaag voor iedereen duidelijk dat het niet eenvoudigweg over een nieuw kanaal gaat, maar over een fundamentele disruptie in het marketingdenken. Het gaat om een nieuwe manier van denken die tevens de nood aan een nieuw soort marketeer oproept. We spreken nu van de “T-shaped web marketeer”, een marketeer in T-vorm dus. Dat heeft niets te maken met een teveel aan uren in de fitness of een over- ontwikkelde muisarm. De T-vorm verwijst naar de basiskennis die een marketeer moet hebben van alle domeinen en de diepe kennis die nodig is van één of meerdere onderwerpen. Hoewel dat niet echt een uniek of revolutionair model is, heeft het toch een aantal belangrijke voordelen. Rand Fishkin, ondernemer en blogger, identificeert er vier.1 Zo dwingt breedte in kennis respect af in een team, wat dan weer positief is voor de cohesie in de groep. Diepe kennis zorgt dan weer voor persoon-
lijke voldoening en is natuurlijk nodig om de complexe wereld van de digitale media te begrijpen. De overlapping in kennis tussen teamleden is    dan    weer    een    stimulans    voor    creativiteit    en    zelfs    positieve    rivaliteit. 	15
En ten slotte zorgt diezelfde overlapping ervoor dat er altijd wel iemand aanwezig is die voldoende afweet van een kanaal om, indien nodig, snel actie te ondernemen.

<image>Beeld T-shaped marketeer<\image>

Dit boek heeft tot doel marketeers en ondernemers de breedte in kennis aan te bieden om digitale marketing onder controle te krijgen.
